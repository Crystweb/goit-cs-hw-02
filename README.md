# Технічний опис завдань
## [Завдання 1](./task_1/)
Напишіть скрипт, який автоматично перевіряє, чи доступні певні вебсайти. Скрипт повинен використовувати команду `curl` для надсилання `HTTP GET` запитів до кожного сайту у списку та перевірки відповіді.

### Покрокова інструкція
1. Список вебсайтів. У вашому скрипті має бути визначений масив з `URL` вебсайтів, які потрібно перевірити. Наприклад, `https://google.com`, `https://facebook.com`, `https://twitter.com`.
2. Перевірка доступності. Скрипт має перевіряти кожен сайт зі списку за допомогою `curl`, переконуючись, що сайт відповідає з `HTTP` статус-кодом `200`, що вказує на успішну доступність сайту.
3. Запис результатів у файл. Для кожного сайту результат перевірки (доступний чи недоступний) має бути записаний у файл логів. Назва файлу логів має бути визначена у скрипті.
4. Форматування виходу. Результати мають бути чітко сформульовані, наприклад: 
`"https://google.com" is UP` або `"https://twitter.com is DOWN"`.
5. Вивід інформації. Після виконання скрипту має бути виведено повідомлення, що результати записано у файл логів із його назвою.

### Критерії прийняття
- Скрипт написано на `Bash`.
- Скрипт повинен коректно опрацьовувати переадресацію.
- Використано цикл для обходу всіх сайтів у списку.
- Правильно використано команду `curl` для перевірки HTTP-відповідей.
- Результати перевірки записані у файл логів, виведено про це повідомлення.
- Форматування коду чітке та акуратне.

## [Завдання 2](./task_2/)
Клонуйте `FastAPI` застосунок, налаштуйте і запустіть його в `Docker` контейнері. Перевірте правильність роботи застосунку та підключення до бази даних.

### Покрокова інструкція
1. Використовуючи команду `git clone`, клонуйте репозиторій за адресою [<https://github.com>](<https://github.com/GoIT-Python-Web/Computer-Systems-hw02>). Перейдіть у клонований каталог.
2. Створіть `Dockerfile` із вказівками для створення образу `Docker` застосунку.
3. Напишіть `docker-compose.yaml` з конфігурацією для застосунку та `PostgreSQL`.
4. Використайте `Docker Compose` для побудови середовища, команду `docker-compose up` для запуску середовища.
5. Перевірте функціональність застосунку та доступність бази даних.

### Критерії прийняття
- Клоновано репозиторій, створено `Dockerfile` для створення образу `Docker` застосунку.
- Написано `docker-compose.yaml` з конфігурацією для застосунку та `PostgreSQL`.
- Використано `Docker Compose`, команду `docker-compose up` для побудови та запуску середовища.
- Застосунок є функціональним, а база даних — доступною, що підтверджується натисканням кнопки `Перевірити БД`.
